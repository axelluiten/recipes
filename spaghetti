INGREDIËNTEN
 
1 el olijfolie
1 teen knoflook geplet met de zijkant van een mes
150 g guanciale of pancetta, in blokjes
350 g spaghetti
3 eieren
1 eigeel
50 g Parmezaanse kaas fijngeraspt, plus evt. een paar krullen extra
50 g pecorino fijngeraspt
zwarte peper
verse basilicum om te serveren


INSTRUCTIES
 
Verhit de olie met de teen knoflook op middelhoog vuur. Voeg zodra de olie heet is de blokjes guanciale (of pancetta) toe. Bak ze goudbruin, maar niet te donker. Haal de knoflook uit de pan zodra deze goudbruin is en gooi weg.
Kook intussen de spaghetti volgens de aanwijzingen op de verpakking al dente. Vergeet niet het water goed te zouten!
Klop de eieren los met de eidooier in een kom. Roer er de twee soorten kaas en lekker veel zwarte peper doorheen.
Giet de pasta af (bewaar zeker 1 flinke kop van het kookvocht, oftewel: het pasta-water) en doe terug in de kookpan. Schraap de guanciale (of pancetta) erbij, met bakvet en al. Roer door. Giet dan het kaas-ei mengsel erbij en roer het goed om. Voeg langzaam steeds wat kookvocht erbij om het extra smeuïg te maken. Dit kun je op héél zacht vuur doen, maar als het goed is, zit er nog genoeg restwarmte in de pan. Verhit het zeker niet te hard, want dan krijg je roerei. Maar je hebt genoeg warmte in de pan nodig om alles bij elkaar te laten binden. Blijf goed roeren tot het een smeuïge carbonara wordt.
Serveer met een extra draai peper, eventueel verse basilicum (hoort eigenlijk niet, maar zo lekker fris) en eventueel een paar Parmezaan-krullen erop ter garnering.
